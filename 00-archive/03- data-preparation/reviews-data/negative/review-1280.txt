Магазин «Розетка» вкотре шокував своїм ставленням до покупців. Коли я робила замовлення на сайті, то попросила зателефонувати мені за 30 хв до приїзду кур’єра. Цей сайт не доставляє речі до дверей, тому потрібен час, щоб одягнутися і спуститися на вулицю. От я і попросила в них 30 хв фори.
Ага, вони зателефонували… о 8 ранку. Я тільки лягла о 5-й, і о 8-й так швидко не змогла розчуматися і добігти до мобілки. Коли намагалася перенабрати того кур’єра, мені у відповідь лунало, що номер не обслуговується. Я тоді подзвонила на гарячу лінію, спитала, чи це від них був дзвінок. Відповіли: так. І пообіцяли знову зі мною зв’язатися. Я прочекала майже 3 години. І тут – па-бам! – дзвінок: «Спускайтєсь! Я буду чєрєз трі мінути!» Я хапаю одяг, давай на себе щось натягувати, беру гроші і мчу донизу. Кур’єр поспішає. Перевірити товар немає часу. Плюс  я й сама не дуже хочу розпаковувати на вулиці біля сміттєвих баків цю покупку, бо в антисанітарних умовах брудними руками кур’єра… Повертаюся додому. Телефоную знову на гарячу лінію, дізнаюся, що поверненню та обміну товар не підлягає.… Брала на подарунок, і якщо подія не відбудеться, повернути не зможу. 
                        розгорнути
                        згорнути 