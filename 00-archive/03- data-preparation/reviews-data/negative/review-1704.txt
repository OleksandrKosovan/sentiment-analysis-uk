Оформила в кредит витяжку Кайзер 17 липня. Товар прийшов 3 серпня, однак при огляді виявилось, що пошкоджена, товар я не прийняла, він був повернений ТК МістЕкспресс назад. Після повернення товару кілька днів представники Розетки навіть і не думали зі мною зв"язуватися. Дотелефонувавшись до них запитала про терміни заміни товару. Щоб мені передзвонили, довелось телефонувати кілька разів, на мої дзвінки мені відповідали, що мені перетелефонують. Нарешті після мого третього дзвінка впродовж 2-х годин мені перетелефонували. Товар поставили на заміну, назвали орієнтовну дату відправлення і відповіли на моє запитання, що товар при відправці із складу не перевіряється на наявність браку, пошкоджень, оскільки упаковка, яка була відкрита, втрачає товарний вигляд. Почекавши кілька днів, зателефонувала 15 серпня і запитала чи відправили мені вже товар на заміну пошкодженому, та й на сайті витяжка кайзер вже була не в наяності, тобто товар проданий. Мій менеджер Вікторія сподобалась, ввічлива, конструктивно підійшла до проблеми, вона відповіла, що витяжка Кайзер на заміну не була відправлена, бо її перевірили на цілісність (а до того стверджували, що товар не перевіряється), і вона теж виявилась брачною, тобто партія товару із заводським браком, і на заміну вже такого товару немає. Менеджер запропонувала повернути гроші за товар, або вибрати інший на заміну. Вирішила вибрати інший. Вибрала витяжку Піраміда та мультиварку-скороварку Мулінекс, сума виявилась більшою, ніж ціна товару, на який оформлявся кредит, тому ще 648 грн 16 серпня я доплатила на рахунок магазину. На другий день представник банку повідомила, що гроші прийшли і товар в цей день 17 серпня буде відправлений. Сьогодні, 23 серпня, я вже по термінам мала отримати товар, однак за ці дні номер транспортної накладної мені не повідомили, кур"єр не зв"язувався, в цей день 23 серпня мені телефонує представник Розетки і повідомляє, що 19 серпня замовлення було мені відправлене, однак ТК МістЕкспресс їх повідомила, що товар вони під час транспортування пошкодили і наразі він повертається на склад Розетки, а саме повернеться 25 серпня, а 26 серпня мені відправлять новий товар. Ланцюжкова послідовність подій із пошкодженим товаром насторожила. Я звернулася в МістЕкспресс, щоб дізнатися чи взагалі була така відправка товару на мою адресу, чи можливо магазин-інтернет вводить мене в оману і одночасно псує репутацію ТК Міст Експресс, до речі обслуговування яких мені дуже сподобалось. Як виявилося, такої відправки взагалі не було, в базі ТК висвічується лише попередня відправка першочергового товару (витяжка Кайзер), який був повернений. Зателефонувавши до Розетки, виявилося, що справді, замовлення не відправлене, є на складі і очікує відправки, але відправка відбудеться 26 серпня, бо один із товарів пошкоджений і потребує заміни. Ось і не можу зрозуміти логіки обману, наклепу на ТК, затягування часу, хоча замовлений товар проплачений 100% (як пояснив мені представник банку, при оформленні кредиту банк оплатив суму замовленого товару для магазину у повному розмірі). Невже так важко сказати правду, що з таких-таких причин відправка затримується .... Мені страшно уявити коли я отримаю замовлений товар і чи буде він не бракований, якщо такі проблеми із цілісністю товару існують, вірячи останнім словам працівників Розетка. До речі багато разів купувала товари в магазині Розетка, завжди все було ок, завжди була задоволена і товаром, і термінами, і в кредит оформляла товар. Це вперше таке! Тому, судячи з останнього досвіду, наразі не рекомендую магазин-інтернет Розетка. Шкода, однак тепер сама побоюватимусь щось замовляти знову в Розетці.
                        розгорнути
                        згорнути 