Купувати в розетці - стало лотереєю. Тобто рівень якості обслуговування замовлення гойдається як човен в шторм. Одне може пройти без проблем, а от  в наступному магазин може вас і не порадувати.
Досі не зрозумів навіщо при оформленні замовлення є графа "Коментар до замовлення" - адже його ніхто не читає, а замовлення обробляється автоматично ботом. Так і в моєму даному замовленні при оформленні в вищезгаданій графі додав коментар, що перед підтвердженням покупки (доставка кур'єром і оплата готівкою) необхідно уточнити який у монітора блок живлення - внутрішній чи зовнішній, бо мені було дуже бажаніше товар з партії з зовнішнім блоком живлення. Тим паче, що ціна відповідає саме моделям з зовнішнім БЖ. З внутрішнім купити можна з такими ж умовами (гарантія, доставка), але вже на 1000 грн дешевше. Само собою (інакше б я не писав відгук) замовлення оброблено було автоматично, ніхто не передзвонював і вже точно не перевіряв комплектацію товару. Привезли монітор з внутрішнім блоком живлення. Перевіряти товар в машині кур'єра не став - по-перше не зручно це робити в авто, нехай і в мініфургоні, по-друге товар не з дешевих і пошкодити його під час перевірки на вулиці не хотілося. Тому перевірив комплектацію вже коли кур'єр поїхав в приміщенні. В результаті монітор довелося повертати. В підсумку: основна скарга на втрачений час, кошти на доставку (59 грн, їх магазин не повертає), кошти на таксі, щоб доставити товар на повернення.
П.С. Додайте все ж функцію не обробляти автоматично, якщо заповнене поле "Коментар до замовлення". Не думаю, що це складно.
П.С.2. Сторінки сайту дуже перевантажені інформацією і займають великий обсяг. Завантажуються помітно повільніше, ніж інші подібні. Полегшити б їх якось, це покупцям додасть зручності.
Дякую, що прочитали.
                        розгорнути
                        згорнути 