Спробував купити телефон у цьому магазині. Зайшовши на сторінку із телефоном був здивований наявності двох цінників - 13 999 та 14 999 грн., при тому кожен із них був активний і можна було відповідний товар покласти у корзину і оплатити онлайн. Додавши у кошик телефон за 13 999 став очікувати дзвінка від оператора. Пані оператор/менеджер повідомила мені, що вартість товару 14 999, а 13 999 - ціна за програмою обміну (що було б, якби я оплатив товар онлайн карткою поклавши до корзини телефон за 13 999 грн. залишилось для мене загадкою), на що я їй відповів що в такому разі не зацікавлений у покупці телефону у Цитрусі, а вона попрохала мене почекати декілька хвилин на лінії для перевірки присутності акцій (ну-ну, подумалось мені). І - дивовижно - пані оператор/менеджер могла зробити для мене УНІКАЛЬНУ знижку на 700 грн. Я погодився, і яке ж було моє здивування коли увійшовши до мого приватного кабінету я зауважив, що купую наступні речі (див. прикріплене зображення): OnePlus 5T 6/64GB за 13 999 і "Настройка топ гаджетов и ТОП-предложений Silver card" за 500 грн. та ще й антивірус mobile android на додачу (віруси на лінуксі, кек).
Налаштування чого? Звісно про платне налаштування чогось там пані оператор/менеджер мене не повідомила. Найбільше вражає факт неправдивої інформації - все ж телефон коштував 13 999 грн. Почитавши відгуки тут вирішив скасувати замовлення. Не рекомендую Цитрус.
                        розгорнути
                        згорнути 