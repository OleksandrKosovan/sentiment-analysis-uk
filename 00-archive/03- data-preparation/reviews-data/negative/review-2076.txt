Я замовив смартфон Xiaomi Redmi Note 5 та чохол для нього. Приїхав в магазин. Виявилося на касі, що не дивлячись на смс про те, що все готово і я можу під'їхати за своїм замовленням, замовлення не було укомплектовано. Далі по порядку: Виносять мені телефон. Касир, здається Кристина (білявка), каже оплачувати за все замовлення, при тому що черги в касу не було зовсім. Я кажу, що в мене ще чохол в замовленні, на що касир відповідає, що чохол зараз принесуть. Чекаємо досить довго... Хлопець щось бігає на склад і назад. Касир до нього щось виходила. Я про Цитрус чув тільки хороше - довіра до бренду БУЛА (!) - оплачую. Мені приносять чохол до Redmi Note 5A. Я кажу, що це не той чохол, що навіть ціна не та. На це мені касир каже, що ціни можуть відрізнятися і цей чохол мені підійде. Я кажу: давайте перевіримо. Касир відповідає: а це вже до технічного експерта. Стаю в чергу до технічного експерта: проходить хвилин 10-15 і нарешті даю коробку зі смартфоном і коробку з чохлом технічному експерту. Він миттєво мені повертає чохол з маленьким і абсолютно зрозумілим обуренням, що цей чохол не підійде, що він для іншого телефону. Я йому кажу, що мені ваші ж колеги щойно казали, що він підійде, але я абсолютно вірю технічному експерту. Він відправляє мене до сервісного менеджера: той намагається знайти потрібний чохол і, не знайшовши, пропонує повернути мені гроші за чохол. Я погоджуюся. На касі кажу касиру, що це абсолютно непрофесійний і недопустимий сервіс. На мене ще накидується якийсь продавець Владислав, захищаючи касира словами: та вона ж всього лиш касир! Підійшов хлопець, який приносив мені замовлення. Як виявилося, це був сам пан адміністратор Євген. Він стояв і мовчав. В результаті замість 2-5 хвилин, витрачено півгодини і одне тотальне розчарування Цитрусом. І ще й не беруть на себе відповідальність за свої ж дії. Гарне враження залишив тільки сервісний менеджер. І хтось ще дав моїй 1,5-річній дитині цукерку на паличці, що дуже сподобалось моїй дружині - дякуємо. Бажання щось купувати в Цитрусі пропало. Вибачте, але кажу як є.
                        розгорнути
                        згорнути 