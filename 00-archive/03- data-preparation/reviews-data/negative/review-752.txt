Купував пральну машину з безкоштовною доставкою в інтернет-магазині Розетка. При оплаті картою на сайті інтернет-супермаркету Розетка виявилося, що за доставку з мене стягнуто 200 грн. Спочатку я написав у формі зворотного зв'язку щодо повернення мені коштів за доставку. На превеликий жаль відповіді я не дочекався. Після цього довго намагався додзвонитися до колл-центру Розетки, щоб вияснити причину стягнення коштів за доставку. Колл-центр інтернет-магазину постійно перевантажений, що за міськими, що безкоштовним номерами, незалежно від часу доби та дня тижня. Завдяки терпінню та наполегливості, прослухавши незліченну кількість хвилин музичний супровід в режимі очікування автовідповідача, я додзвонився до Розетки! Консультант колл-центру спочатку заявив мені, що акція з безкоштовної доставки проводиться виключно на території Києва. Після мого заперечення, що умовами акції не було передбачено обмеження за географічним розташуванням, працівник Розетки попросив час на уточнення, та врешті-решт визнав, що інтернет-магазин Розетка помилково стягнув з мене кошти за доставку. До речі, цей працівник повідомив мене, що не треба було одразу розраховуватись карткою на сайті інтернет-магазину, а створити замовлення, оформити його та чекати на дзвінок менеджера (або самому зателефонувати). Ось як, виявляється помилки інтернет-магазину має відслідковувати покупець! Потім до мене перетелефонував інший працівник інтернет-магазину, підтвердив помилковість стягнутої суми за доставку та запропонував на суму доставки 200 грн. подарунковий сертифікат на таку ж суму. Я відмовився - хто мав справу з подарунковими сертифікатами Розетки, можна лише поспівчувати (я теж серед них), а хто ні - прочитайте коментарі про сертифікати Розетки нижче, там все яскраво описано. Тоді мені запропонували заповнити форму про повернення коштів за товар (за товар!!!), для чого необхідно заповнити та роздрукувати заяву, надіслану мені на поштову скриньку, власноруч підписати її, сфотографувати та відправити її за зворотною адресою разом з копією сторінок паспорта. Я відмовився, що і треба було працівнику інтернет-магазину Розетка. Наша розмова записувалась і в інтернет-супермаркету є беззаперечні докази моєї відмови. Гроші я так розумію пропали. В мене виникає лише питання, чому через помилку магазину Розетка, має нести відповідальність покупець та чому не можна повернути кошти на ту саму карту, без додаткової бюрократичної тяганини. Відповідь я думаю ви всі знаєте. Я не рекомендую купувати що-небудь у Розетці.
                        розгорнути
                        згорнути 