Замовлення було зроблено 12.03 ввечері. 
13-го вранці я його оплатив. Згідно із умов доставки кур'єром, якщо товар є в наявності (а він був), то доставку буде проведено у той самий день. Проте я отримав сповіщення, що доставка планується на 14.03.
Жодного зворотнього зв'язку щодо доставки я не отримав. Тому написав у підтримку сам.
Після довгої переписки мені все ж сказали, що товар доставлять у день замовлення, як і обіцяли. 
Проте, цього не сталося. Ближче до вечора, мені зателефонували і запитали чи можна зробити доставку на наступний день (14.03). Я погодив нову адресу та час для доставки. 
14.03 у погоджений час замовлення я так і не отримав. О 18:30 я написав у чат підтримки сам. Мені відповіли: "Інформація передана кур'єру, очікуйте дзвінок." Яка інформація, якому кур'єру, де він? Незрозуміло. 
Після цього мені зателефонували і сказали, що сьогодні кур'єр прийде із замовленням та зателефонує наперед за 20 хв.
Так от, зараз 21:30, ні замовлення, ні кур'єра, ні дзвінка. 
Питання: якщо у вас такий великий наплив та ажіотаж замовлень, то чому ви про це не попереджаєте клієнтів? Навіщо обіцяти швидку доставку? Просто вкажіть інші терміни, повідомте про це у чаті, по телефону, і тд. Доставка виділяє вас на фоні конкурентів, проте свої ж власні умови ви не виконуєте.
Кому краще від того, що ваші клієнти сидять вдома і чекають коли ж прийде замовлення?
Шановний Цитрус, саме доставка кур'єром стала причиною замовлення у вашому магазині. Після таких фейлів ви думаєте, що ваша фішка з доставкою утримає клієнтів від переходу до інших мереж конкурентів? 
Краще піти в магазин, замовити доставку новою поштою у іншому магазині, ніж витратити два дні в очікуванні і так і не отримати нічого.
І що тепер робити? Доставка не працює в неділю. В понеділок мені знову доведеться самому шукати свою посилку?
                        розгорнути
                        згорнути 