8 лютого 2020 року я придбав відеокарту “Asus PCI-Ex GeForce RTX 2080 Super ROG Strix Gaming ОС 8GB GDDR6 (256bit) (1650/15500)”.
З першого ж застосування робота відеокарти супроводжувалася неприйнятним рівнем додаткового шуму, а саме тріском та свистом дроселів відеокарти. Вказаний дефект (тріск та свист дроселів) за рівнем шуму у кілька разів перекривав собою роботу 7 корпусних вентиляторів, які працювали на швидкості 1200 об/хв., що у свою чергу створює гранично некомфортні умови як для користування товаром, так і для знаходження з ним поруч під час використання за призначенням. Карта в роботі пробула сумарно хвилин 15-20, після чого була спакована назад в корорбку.
15 лютого 2020 року (тобто буквально на наступний же день після доставки) я відправив на повернення придбаний товар як такий, що не влаштував мене за якістю. На що отримав кілька телефонних дзвінків на особистий номер телефону з повідомленням, що товар використовувався та кошти за нього повертатися не будуть. Хоча у даному випадку (як і багатьох людей тут, в коментарях) перевірити товар на відповідність заявленим технічним характеристикам неможливо без встановлення відеокарти у слот материнської плати, у свою чергу встановлення відеокарти передбачає додаткову фіксацію болтиками майже півторакілограмової, трислотової відеокарти.
На мої заперечення щодо відмови визнання наявності дефекту, з боку ТОВ “Розетка.УА” було в усній формі зазначено, що дефект не був підтверджений у резолюції сервісного центру, тобто без надання повної інформації як це передбачено у ст. 506 Закону України про захист прав споживачів, а саме демонстрації коректної роботи відеокарти без зазначеного мною дефекту та з наданням копії резолюції СЦ.
На вимогу ж надати мені як споживачу копію резолюції сервісного центру, працівник ТОВ “Розетка.УА” зазначив, що це буде зроблено лише разом з поверненням товару, і лише після наголошення з мого боку про законність моїх вимог я отримав позитивну відповідь, але копію документу досі не отримав, рівно як і офіційну інформацію про те, чи взагалі сервісний центр сертифікований виробником ASUS на обслуговування відеокарт.
Наразі відстоювання своїх прав продовжую. Мною було направлено офіційну рекламацію, чекаю на зворотній зв'язок. 
Від себе додам: на сьогодні в Україні є десятки великих магазинів електроніки, побутової техніки і таке інше. Тому щиро раджу звертатися і купувати товари там, де персонал та й сам магазин розуміє важливість правильної побудови стосунків у площині "покупець-продавець", чого зараз, на жаль, не можна сказати про "Розетка.УА". 
                        розгорнути
                        згорнути 