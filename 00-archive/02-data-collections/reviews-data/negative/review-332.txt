До уваги покупців інтернет-магазину «Розетка»
Категорично не рекомендую Вам користуватися опцією «Передплата карткою в інтернеті» яка реалізована на їхньому сайті.
По-перше, до Вас ніхто більше не стане передзвонювати (а Ви не застраховані від помилок при виборі товару на сайті і т.п.);
По-друге, Вам подовжать строки виконання Вашого замовлення;
По третє, в разі зриву раніше визначено терміну виконання замовлення, Вас ніхто, про це, завчасно не попередить і Ви, як мінімум, витратите даремно свій час і гроші на пусту поїздку (якщо це отримання товару в центрі видачі замовлень);
А навіщо прикладати зайві зусилля?..
Розкажу на власному прикладі.
Замовлення №237982514. Замовляв тонометр.  Хто користується – той знає як без нього обходитися.
21.05.19, в обідній час, я зайшов на сайт Розетки та знайшов потрібний товар. За готівку, в центрі видачі, він був доступний в той же день, після 16-ї години.
Близько 17-ї години я зробив дурість – виконав передплату товару карткою на сайті, розраховуючи, як максимум, отримати товар наступного дня в центрі видачі.
Та не так сталося - моє замовлення перекинули на два дні – на 10-ту ранку (термін бронювання – одна доба).
Втратив лишню добу. Так як кошти вже було сплачено – змирився…
Оскільки два наступних дні я не мав доступу до компьютера, то з'явився до центру видачі магазину (Петрівка  Київ) через 4 години після озвученого Розеткою терміну отримання замовлення.
Мені  повідомили, що товар «ще в дорозі» і він буде на протязі години. Запропонували почекати, дали скидку до ціни. Так як кошти вже було сплачено – змирився… 
Через годину знову підійшов до консультанта. Знову - товар ще «в дорозі».
Скидок більше не пропонували – запропонували завітати за кілька днів…
Оскільки тонометр мені був потрібен негайно, я змушений був анулювати своє замовлення, витратити ще близько 7 годин, замовити, та забрати товар в іншому інтернет-магазині (за готівку).
При цьому, консультант Розетки запевнив мене, що кошти мені буде повернуто на карточку на протязі доби.
За той час товар (відповідно до курсу $) подорожчав.
Та найстрашніше не це. Всі мої плани на вечір покупки було зірвано. Витрачено додатковий час і нерви.
Сьогодні минув четвертий день з моменту анулювання замовлення (а загалом, шостий – як мої кошти заморожено).
Гроші на картку не повернуто.
Сплачені  кошти висять на моєму рахунку як «заблоковані»  – за інформацією з банку проблема в небажанні Розетки розблокувати цю операцію.
Більше того, я отримав sms-повідомлення з невідомого номера про блокування моєї банківської  карти, з котрої  я оплатив цю покупку (банк не підтвердив блокування).
Робіть висновки.
                        розгорнути
                        згорнути 