Моя історія з Розеткою триває вже місяць, і ще невідомо коли і як вона закінчиться. Ще 04.02.16 р.  замовила в Розетці пилосос Томас твін пантер, доставили швидко, але мене не влаштував він і я вирішила його поміняти (з доплатою) на Томас твін тігер, оскільки він має аквафільтр.  Зідзвонилась з менеджером, мені пояснили, як правильно зробити повернення (пилосос у використанні не був) і15.02.16 р. я відправила його, а 18.02. зі мною вже зв'язалися (досить оперативно) і уточнили, на який пилосос я хочу зробити обмін, ми з менеджером все узгодили і наступного дня мені вже відправили Томас твін тігер. 21.02.16 р. пішов мій чоловік отримувати пилосос і при його огляді була виявлена тріщина на корпусі ззаду НЕРА-фільтра, звичайно, ми його не забрали і відразу відправили назад в Розетку. Я відразу передзвонила в Розетку і пояснила їм ситуацію, вони (як завжди) сказали, що з вами зв'яжуться і відповідно "тишина". Я ще неодноразово до них телефонувала, але це не давало результату, аж поки не написала на Hotline. Аж тоді до нас передзвонили і пообіцяли вислати пилосос в п'ятницю 25.02., але смс-повідомлення з номером ТТН так і не прийшла ні в п'ятницю, ні в суботу, ні в понедылок, і, відповідно ніхто з нами не зв'язався, знову починаю їм дзвонити (дозвонитися неможливо), писати (ніхто не відповідає), аж поки знову не написала на  Hotline, аж тоді передзвонили, вибачилися і пообіцяли в середу відправити новий пилосос, при цьому я їх дуже просила, щоб вони перевірили перед відправкою на наявність тріщин. Ще вони мені хотіли вислати по ціні, яка вища, ніж фактично була на той момент у них на сайті, але це питання ми вирішили. Аж  03.03.16 р. Мені прийшов номер ТТН. Вирішила я відслідкувати по Новій пошті, і яке було моє здивування, коли я побачила, що там заявлена повна вартість пилососа 4399 грн, це при тому, що я мала доплатити тільки 440 грн., про що було узгоджено з менеджером. Дзвоню знову до них, пояснюю ситуацію, вони кажуть, що все добре я маю тільки 440 грн. доплатити і проблем при отриманні не буде. В суботу 05.03. приходить наша посилочка, мій подаруночок на 8 Березня. вистояли ми з чоловіком величезну чергу 50 хвилин і нам заявляють до сплати 4399 грн. Знову телефоную в Розетку, вони заспокоюють і кажуть, що зараз скинуть (до 15 хвилин) на Нову пошту лист-підтвердження, що ми маємо заплатити тільки 440 грн. Через годину ми знову до них вертаємося (то нічого, що нам до Нової пошти в другий кінець міста іти), а листа так і нема з Розетки і перед нами закривають двері, бо кінець робочого дня. Уже вчора я побачила на сайті Нової пошти, що сума до сплати змінена на 440 грн. Пішов чоловік отримувати мій довгожданний подаруночок, а там знову той самий пилосос з тріщиною, в тій самій погнутій обтертій коробці. Відповідно, пилосос знову пішов на повернення. Я не розумію, для чого той самий бракований пилосос катати по Україні туди-назад. Предзвонила на Розетку пояснила ситуацію, знову пообіцяли зв'язатися, і знову тишина.
 Дорога Розетка, я Вам дуже вдячна за такий "ЧУДОВИЙ ПОДАРУНОК" на 8 Березня і за "гарний передсвятковий настрій"!
  Ще додам, що гроші на цей пилосос я зняла з кредитної карти і вже заплатила відсотки за місяць користування, хоча в мене нема ні грошей, ні пилососа...! Краще би я цей пилосос купила в найближчому магазині побутової техніки і вже давно би ним користувалася... Я хочу повернути свої кошти, бо ще такого я не витримаю! Цікаво, коли це все закінчиться? Продовження цієї довгої історії я обов'язково напишу.
                        розгорнути
                        згорнути 