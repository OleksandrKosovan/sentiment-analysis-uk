Замовлення зробив о 13-й годині, повідомили що доставлять з 19 до 21 години, не уточнивши дня, я абсолютно логічно вирішив що доставка “на сьогодні”. Ввечері чекаю кур’єра, щось нікого немає, ніхто не телефонує – переглядаю смс, а там вказано дату доставки – наступний день! Телефоную в Розетку, там підтверджують про доставку “завтра”. Ну добре, що робити – завтра то завтра.
Прийшло “завтра”. Сиджу, чекаю кур’єра. 20:40, до закінчення їхнього роб.дня залишається 20 хвилин. Телефоную в розетку, питаю чи все ок? “Так, все ок, зараз з вами зв’яжуться з відділу логістики”. Чекаю-чекаю – глухо, після 21-ї години на Розетці вже відповідає автовідповідач…
Телефоную зранку. Описую ситуацію. Мені просто дають телефон відділу доставки, кажуть телефонувати туди. Телефоную. Це взагалі стороння органцізація, довго не можуть знайти моє замовлення, після тривалого очікування на лінії повідомляють про те, що моє замовлення доставляють не вони, а сама Розетка. “З вами зараз зв’яжуться з Розетки”.
Не зв’язались. Телефоную в обід. Розказую про те, що я кілька разів в день телефоную і чую лише “зараз вам передзвонять”. На тій стороні на це відповідають: “зараз вам передзвонять”. Через годину нарешті передзвонили і сказали що зроблять нове замовлення замість існуючого (чому - не поянили) і передзвонять.
Через якийсь час передзвонили і я таки зміг забрати своє замовлення на Подолі.
                        розгорнути
                        згорнути 