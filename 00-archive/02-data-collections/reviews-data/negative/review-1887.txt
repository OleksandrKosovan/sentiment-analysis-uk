29.02.16 р. зробив замовлення (мультиварка Dex DMC-81 замовлення № 600654324), планував дружині в подарунок до дня народження погодивши це з нею. Замовлення обіцяли відправити 02.03.16р. Не відправили. 03.03.16р. телефонував декілька разів зясувати, де ж моє замовлення, на що отримував відповіді про те що замовлення оформлено, повинно було бути вислано 02.03.16р., проте поки що немає номеру декларації. 04.03.16р. після декількох моїх дзвінків, ввічливо, за моєю згодою, мотивуючи технічними причинами, перенесли виконання замовлення на 09.03.16р. Подарунок до дня народження довелося купувати інший. Нічого, думаю, потерплю, дружині пояснив, що мультиварка буде трохи пізніше. 09.03.16р. на мій дзвінок пообіцяли в цей же день зробити відправку і надіслати номер декларації. Знову не відправили. 10.03.16р. на мій дзвінок повідомили, що декларації немає, обіцяли зясувати і передзвонити. Через півгодини мені зателефонував менеджер, який займається моїм замовленням, який ввічливо мені пояснив, що з моїм замовленням все гаразд, поки що не виконано з технічних причин, проте гарантував, що відправка буде виконана  10.03.16р. В черговий раз не відправили. Знову пояснюю дружині, ситуація починає дратувати. 11.03.16р. знову телефоную, знову номера декларації немає, знову зясовують з логістичною службою і обіцяють вислати в цей же день. 12 днів пройшло, а замовлення не виконано. Скільки ще потрібно потерпіти? Невже такий інтернет-магазин як Rozetka не цінує клієнтів? Коли все ж таки замовлення буде виконано?
                        розгорнути
                        згорнути 