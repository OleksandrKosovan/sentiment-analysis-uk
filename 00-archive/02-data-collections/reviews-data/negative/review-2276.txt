Чаша універсального подрібнювача блендеру Bosch MSM2650B прийшла зламаною.
Робив замовлення у магазині Stylus на подарунки до Нового року. У замовленні був і блендер Bosch MSM2650B. Консультант сказав, що зможуть доставити 31-го. Потім 30-го грудня мені передзвонили зі словами, що через накладку товари зможуть доставити лише 3-го січня, але додали, що мають дещо уточнити та попросили зачекати 1.5 год. Але мені так ніхто не перетелефонував. Набрав потім сам і раптом все виявилось ОК, доставка буде вчасно. Товар привезли на роботу, зустрів кур'єра на вулиці. Мені все видали, перевіряти не запропонували, та і я не хотів зайвий раз розкривати подарунки навіть не думаючи, що щось може піти не так. Додому їхав машиною, коробку ніде не бив, не кидав.
І ось, сидячи за святковим столом з родиною, відривають коробку з блендером. Спочатку все добре, аж раптом... деталі можна побачити на фото. Подарунок зіпсований, настрій теж. У свою чергу магазин запропонував компенсувати 100 грн.
У підсумку, не довіряйте нашим магазинам, бо у разі чого будете винні ви, і перевіряйте товар. І скажу, що, як мінімум, не раджу замовляти доставку в цьому магазині.
                        розгорнути
                        згорнути 