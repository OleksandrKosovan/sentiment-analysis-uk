Раніше купували у цьому інтернет-магазині багато чого: електронну читалку, мобільні телефони SONY (собі і чоловіку),а також Леново на подарунок, не кажучи вже про дрібні аксесуари. Дуже довіряла цьому магазинові. Але від сьогодні не рекомендуватиму його своїм друзям та знайомим. І ось чому: вирішила придбати новий фотоапарат SONY DSC-HX300. Незважаючи на те, що були на Хот-лайні магазини, де він коштував на 200-300 грн дешевше, не сумнівалася де замовляти: звичайно ж там, де вже не один раз купувала. Взагалі-то рівнем обслуговування у магазині на вул Артема (Київ) задоволена, як і рівнем обслуговування їхнього call-центру. Але вже зараз розумію, що мене мало насторожити те, що менеджер запропонував забрати товар вже сьогодні (в неділю). З власного досвіду знаю, що доставка на вихідних у них не працює (вже замовляла так телефон Леново, сказали, що в не суботу-неділю товар зі складу не привозять). Але вирішила, що мені просто пощастило. У магазині мені винесли фотоапарат у дивно пошарпаній коробці, яка навіть не була заклеєна скотчем, як зазвичай має бути. Продавець одразу ж вручив квитанцію - платіть у касу. Все-таки вирішила спочатку перевірити, що у коробці. У фотоапараті вже була вставлена батарея і його дисплей був страшенно "замацаний". Чоловік покрутив фотик у руках, зробив знімок і коли вирішив переглянути його, побачив, що на фотоапарат уже зробили фото у якомусь людному місці ввечері. Я вважаю, що для нової речі (яка коштує, між іншим, 300 доларів) це нонсенс. А якщо мені хотіли продати товар, який вже хтось повернув, то хоча би привели його у "новий" вигляд. Найнеприємніше у цій ситуації - даремно витрачений час. Словом, зі Стилусом у мене покінчено.
                        розгорнути
                        згорнути 