Сервіс-центр маніпулює і не виконує повернення товару/грошей, затягуючи час і не виконуючи своїх зобов'язань
15.12.2017 - повернув відеореєстратор Hewlett Packard з дефектом (частина екрану засвічувалася синім кольором при нічній зйомці).
Через місяць (середина січня 2018) зателефонували і повідомили, що товар відремонтовано.
06.03.2018 - приїхав у сервіц-центр на Кирилівську, 40. Мені віддали відеореєстратор, який чомусь був забруднений невідомо чим, при цьому зарядний пристрій був взагалі не той і навіть іншого кольору (вказав про це в акті). Взяв відеореєстратор, перевірив його в машині - дефекти не були усунені (синє засвічування екрану). Звернувся одразу на місці до сервіс-менеджера - він візуально перевірив і підтвердив, що дефекти присутні, і запропонував написати заяву на списання товару і повернення коштів. Я написав відповідну заяву, в якій виклав деталі звернення. Пояснив, що планую подорож і мені потрібно вирішити це питання якнайшвидше, щоб я зміг купити інший відеореєстратор. Пообіцяли протягом двох тижнів вирішити питання і повернути кошти, але спробують навіть швидше. Супер! Задоволений такою відповіддю, я спокійно поїхав.
11.04.2018 - ніхто так і не зателефонував. Я вирішив самостійно зателефонувати і дізнатися статус розгляду мого звернення. Як виявилось, заяву вони довго навіть не могли відшукати. Але менеджер Олександр пообіцяв передати інформацію своєму керівнику і зателефонувати мені через годину або до кінця дня в будь-якому випадку і повідомити про статус розгляду звернення. Через дві години я ще раз зателефонував дізнатися, чи немає нової інформації - він знову пообіцяв до кінця дня надати інформацію.
12.04.2018 - жодного дзвінка. Знову я телефоную в сервіс-центр. Пояснюю ситуацію вже іншому менеджеру Давиду. Аналогічна обіцянка перетелефонувати мені протягом години і повідомити статус. Звісно, ніхто не перетелефонував. Знову телефоную, розповідаю історію в черговий раз ще одному менеджеру Максиму, він пообіцяв попросити Олександра перетелефонувати мені (ох і квест! :). Через кілька годин Олександр телефонує і розказує, що питання ще розглядається, і що товар з самого початку було відремонтовано, а я відмовився його забрати :) На питання, коли буде відповідь, сказав, що найближчим часом, оскільки потрібно робити діагностику. Я розумію, що потрібна діагностика, але те, що пройшло вже більше місяця з дати прийому товару на повторний ремонт - їх взагалі не цікавить.  Ще через годину менеджер Олександр зателефонував і повідомив, що вони зробили діагностику, підтвердили наявність синього екрану, але для нічної зйомки так і має бути! Запропонуали забрати "відремонтований" товар. Коло замкнулось. Ні відеореєстратора, ні грошей, а дефект - це насправді не дефект, а так і має бути. Про сервіс і необхідність кожного разу розповідати новому менеджеру історію я взагалі мовчу. 
Тепер буду вирішувати питання лише через службу Захисту прав споживачів.
PS
Відеореєстратор реально дешевий, і я міг би просто забити на нього, але маю загострене відчуття справедливості, тому це принципова річ - довести до кінця. До того ж зажди був лояльним до розетки, регулярно замовляв багато різного.
                        розгорнути
                        згорнути 