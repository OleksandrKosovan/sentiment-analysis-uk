До 7 квітня 2016 року здійснював покупки в даному магазині. Допоки не придбав крісло. Ситуація була така, замовив крісло з доставкою додому,  поверхнево оглянув деталі крісла, сплатив кошти і не помітив декілька нюансів, які згодом були виявлені вже дома:
1. Виявив подряпини на підлокітниках.
2. Товар був укомплектований не повністю, не вистачало декілька деталей(4 шайби, авжеж це вже й не так проблематично, але неприємно), інструкція по складанню крісла була некоректна, одна й та сама деталь на різних малюнках, кріпилась то з одним напрямком, то з іншим.
3. Коли зібрав крісло, зрозумів, що воно для мене дещо зависоке, навіть на найнижчому рівні, вирішив повернути товар.
Зателефонував до сервіс центру, мені повідомили, що я можу повернути крісло і що замінять подряпані підлокітники, коли я повідомив, що хочу зробити повернення відповідь була неоднозначна.
Буквально на наступний день, чи через день(не пам'ятаю точно) після придбання товару, завіз крісло до відділення Розетки в своєму місті, заповнив бланк на повернення, після чого його було відправлено далі.
Через декілька днів мені заталефонували і повідомили, що вони доукомлектували крісло шайбами і що готові його повернути. Коли я сказав, що не потрібно повертати, і що хочу отримати кошти, відповіли, що із-за тих подряпин на підлокітниках, кошти за товар поверненню не підлягають. Зателефонував на гарячу лінію захисту прав споживачів, мені повідомили, що в цій ситуації вдіяти нічого неможна. Перетелефонував назад до Розетки, і запитав, чи хоча б замінили підлокітники(про що запевнили під час першого дзвінка до сервіс центру), авжеж не замінили, нема чим, хоча на крісло була гарантія. 
Залишив відгук до купленого товару на сайті Розетки, і авжеж цей відгук ніхто не опублікував, він довго висів на перевірці у модератора, а ось зараз бачу, що його просто видалили, тому якщо Ви бачите багато гарних відгуків до того чи іншого товару, пам'ятайте, що негативні часто не публікуються в цьому інтернет-магазині.
Висновок: Після цього інциденту, я перестав бути клієнтом Розетки, а разом зі мною, ще багато інших людей, цю історію розповідаю близьким, друзям, колегам, знайомим. Ну і авжеж, тепер при отриманні, покупці будь-якого товару, проводжу детальний огляд.
                        розгорнути
                        згорнути 