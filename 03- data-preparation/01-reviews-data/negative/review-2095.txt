Мабуть варто сказати нарешті правду.
Meizu M5s. Телефон - поганий.
Я хочу повернути собі гроші.
Чохол (кейс) який я замовив разом з телефоном, виявився непридатним. Але все ж розраховуючи на мою необізнаність, мені його продали, щоправда придивившись до нього я помітив ряд подряпин та заводський брак, в силу якого кнопки телефону не лягали на пази в чохлі. В магазині (ТРЦ "Караван" м.Дніпро) мені повідомили, що це останній - є ще рожевий, або я можу купити чохол в дрібних кіосках, що розташовані в Каравані. Зрозуміло, що я його повернув. З консультанта доводилося витягувати по слову, а коли завезуть, чи є можливість підібрати щось інше і.т.п.
Далі цікавіше,
"Поклейка" захисного скла на телефон, виявилася в два рази дорожчою, а ніж попередньо заявлена консультантом по телефону. Довелося і на це погодитися. Так, її поклеїли, віддали мені в руки. Я помітив, що після такої дорогої поклейки там залишилися пухирці, які зі скрипом на зубах довелося виправляти "спеціалісту з поклейки захисних плівок".
Варто відмітити особливу увагу працівника який мене обслуговував. Таке враження, що я за ним бігав по магазину і просив гроші у борг. Після історії з чохлом, хлопчина мені намагався продати гарантію, з словами на кшталт:
- Нє, ну Ви самі рєшайте, пока нам завезут чєхли Ви можете єво разбіть.
Рівень орієнтованості на клієнта зашкалює. Можливо Ігор (саме так звали хлопчину, який намагався робити вигляд, що мене обслуговує і паралельно кудись бігав по магазину, відфутболюючи мене до різних своїх колег по черзі) талановитий у чомусь іншому, а не в продажах.
Енівей, вийшов з кульком, з новим телефоном, підійшов до першого прилавки (кіоску) з дрібницями для смартфонів. Хлопчина, який розплився в посмішці з превеликою радістю перевірив наявність підходящого чехла в базі. Він продав мені чудовий чохол, за ціною в два рази нижчою ніж в Цитрусі (ось навіщо Вам бонуси,які повертає Цитрус, половину Ви можете витратити на аксесуари, чи ж не чудова імітація Програми Лояльності).
Почувши про те, що мені поклеїли захисне скло в Цитрусі, хлопчина не приховав співчуття, простягнув мені картку знижки (30% на захисні плівки) і повідомив, що завдяки цій картці поклейка буде безкоштовна. Також запевнив, що це картка мені знадобиться, оскільки значна частина їхніх клієнтів - розчаровані клієнти Цитрусу.
Коротко від себе:
Телефон я мабуть поверну, або подарую мамі.
Чому написав такий довгий коментар - люди повинні знати своїх "Героїв" (продавця Ігора (та його колег), магазин в Каравані і Цитрус, що так піклується про клієнтів і роздає плюшки).
Ввечері по приходу з магазину і після 3 годин юзання телефону, я поставив оцінку сервісу після покупки (Цитрус піклується про клієнтів і йому важлива думка кожного), описав усе як і тут, проте жодної відповіді. Будь які залишені відгуки просто баняться модераторами.
Андрій Б.
                        розгорнути
                        згорнути 