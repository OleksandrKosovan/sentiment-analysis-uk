Купила 14.01.2014 ноутбук Fujitsu Lifebook U904, після запуску його одразу зрозуміла, що розширення екрану 3200х1800 не для моїх очей, усе дрібне, читати важко. Вирішила скористатись правом повернення товару протягом 14 днів, привезла його в сервісний центр на наступний же ж день. По-перше, двічі телефонувала перед цим, а також приходила в магазин з запитанням, чи це можливо, і які умови обміну/повернення. Мене запевнили, що усе можливо, сказали привозити ноутбук. Привезла, вистояла в черзі в сервісному центрі, тут мені кажуть - у вас там Windows 8? Ну то відновлюйте операційну систему, і тільки тоді приїжджайте. Не можна було якось на сайті, чи по телефону про це попередити?!?
Тягну цей ноутбук назад додому, відновлюю операційну систему, повертаюсь з ним назад. ЗНОВУ стою у черзі! Здала. Хлопець на прийомі 30 хвилин його витирав, оглядав, усю комплектацію перевірив, склали акт прийому. В акті прийому ЧІТКО вказано: "Внешний вид: новый. Без царапин и внешних повреждений. Сроки: Срок експертизы(14 дней), в ходе которой проверяеться гарантийность товара."
Ну чемно чекаю 2 тижні, дзвоню.
"Ми його відвезли в сервісний центр виробника, ніякої інформації не маєм, подамо запит, вам перетелефонуємо."
Заявляю про 14-денний термін, права споживача.
Тут мені РАПТОМ відповідають, що його здали на ремонт, тому треба чекати це 2 тижні. Я в шоці, намагаюсь вияснити, який ремонт, якщо ноутбук новий, я ж всього лиш хотіла його замінити на іншу модель!
"Там виявились царапини на верхній кришці, ми його здали в ремонт, тд, тп, загалом навішали лапші на вуха, і "Чекайте дзвінка".
Ну Бог з ним, чекаю ще 2 тижні, дзвоню ще раз: "Протягом дня ми вам подзвонимо і повідомимо результати". Сиджу, чекаю. Не передзвонили, і нічого не повідомили. Ось, сьогодні, 13 лютого, дзвоню ще раз.
Тут консультант Анастасія повідомляє мені просто жарт дня: "Ми замовили для Вашого ноутбука материнську плату, деталі нема, чекаємо". Я в шоці, розповідаю їй усю ситуацію, що ноут новий, там не ремонт, а простий огляд, чи все з ним добре. У відповідь отримую як завжди: "Ми подали запит, очікуйте результатів." А сьогодні, нагадую, 29(!!!) день, як я здала цей ноут!!
Загалом, більше чекати не буду, пишу заяву на ім’я директора про грубе порушення прав захисту споживача.
НІКОЛИ БІЛЬШЕ НЕ БУДУ НІЧОГО КУПЛЯТИ В ЦЬОМУ МАГАЗИНІ! І УСІМ ЗНАЙОМИМ БУДУ РОЗПОВІДАТИ ЦЮ СИТУАЦІЮ І ЗАСТЕРІГАТИ ВІД ПОКУПОК ТУТ.
                        розгорнути
                        згорнути 