Почну з того, що я ніколи не писав відгуки, але в даному випадку мене переконали поділитись набутим досвідом.
Послугами Stylus користувався не одноразово (ще коли філії в Львові не було, мало не з рук отримував замовлення) і нарікань не було.
І буквально ще одне хотів би зазначити, я не хочу щоб працівники інтернет-магазину сприймали щось з нижче написаного на особистий рахунок і не хочу щоб комусь пускали кров через мене.
Просто опишу події і сподіваюсь, що мої слова будуть мати конструктивні наслідки і буде покращений зворотній зв’язок з клієнтами.
Отже, замовив вночі 05.10-го числа телефон. 06.10-го в 9:00 отримав СМС з підтвердженням. Поспілкувався з оператором. Все мовляв, замовлення прийняте – очікуйте в понеділок СМС (09.10-го, бо у вихідні філія не працює), орієнтуйтесь на 12:00. Ок - чекаю понеділка.
Замовив на філію бо доставка у відділення Нової Пошти – 920 грн(10% вартості телефона). 
В понеділок приходить СМС з текстом: Заказ готов к выдаче по адресу: ул. Генерала Чупринки, 47.
Філія розташована для мене не дуже вдало – приходиться довго добиратись, двома маршрутками, плюс дома ремонт і не дуже хотілось залишати “майстрів” без нагляду, - але це лірика, адже щасливий власник нового телефону відправляється за вказаною вище адресою(з усіма перешкодами: червоним світлом на кожному світлофорі, корками на дорогах і т.д.).
Добераюсь в пункт видачі, чекаю в черзі. Називаю код з СМС.
І-і-і!…
А нічого, працівник заявляє, що телефон не прийшов.
“Але ж мені прийшло повідомлення?!”
“А там, щось з логістикою напутали, і до вас не дозвонились. Телефон буде завтра-післязавтра…”(Як розумієте пропущених викликів в мене не було)
Виходжу. Набираю оператора, як так, СМС прийшло, я тут добераюсь через все місто а в результаті що?
“Одну секунду… Мені показує, що ваше замовлення в Львові - в центрі видачі товару”.
“Але мені його не видали. Розберіться що у вас там таке і передзвоніть мені, щоб я знав що мені робити”.
“Добре, я взнаю”.
“І передзвоніть!”.
“Добре”.
Випив кави. Пройшовся і вирішив повернутись додому.
Добрався додому, дорога зайняла, приблизно, 50 хв.
Приймаю рішення відмовитись від  такого “сервісу” Stylus. Набираю оператора.
“Відмініть, будь-ласка, моє замовлення.”
“Бажаєте відмінити? А яка причина?”.
“Телефон не приїхав і я не розумію коли буде.”
“Але він вже в Львові - в центрі видачі товару.” 
Пояснюю, що їздив в філію, що телефона немає, що вже дзвонив і що пообіцяли мені передзвонити і що оскільки в Call-центрі і знати не знають про дану ситуацію, на що ж тоді  розраховувати.
“Відмініть замовлення.”
“Просимо вибачення…”(По голосу оператора, бачу, що вона не до кінця розуміє, в чому полягає моє обурення)
Проблема ж не в тому, що телефон не приїхав – я б почекав, а в тому - що не попередили.
Шукаю в неті, де ще можна купити HTC 10 Evo, буквально два магазини (мені до цього невідомі). Думаю, ну значить ще походжу з старим. Ну не склалось – буває…
Але це ще не кінець даної історії.
Акт другий.
Дія перша.
12.10-го мій старенький телефон який пережив сотню падінь – падає на плитку і екран покривається гарною павутинкою. (Ну, пороблено, чи як?)
Лізу в нет. Три магазини. Stylus(вже проходили), cYfra і ще один харківський…
Відкриваю cYfra, оформлюю замовлення і в адресі видачі…
вул. Генерала Чупринки 47…
Ну що ж, тоді харківський магазин… Купівля тільки по передплаті.(В питаннях купівлі я консервативний, хочеться спочатку побачити за що гроші віддаю.)
Ну, так і бути cYfra…
Оформлюю замовлення.
Дзвонить оператор
“Заявка прийнята, буде 19-го числа.”
“Але ж це через тиждень?!”
“Ну там, просто, три дня свят…”
“…Добре… Хай так…”
“А ви маєте якесь відношення до Stylus?”
“Так, це - наш магазин-партнер.”
“Добре. Почекаю...”
“Очікуйте повідомлення.”
19.10. Треба було заскочити по справах недалеко від філії. Близько дванадцятої набираю оператора.
“Повідомлення не отримав, але хотів би взнати чи доставили до Львова.”
“Так, замовлення в Львові, але очікуйте повідомлення.”
Час дня. СМС не отримав. Думаю, заскочу, взнаю, може можна забрати – чого потім кататись.
Відкриваю двері. Два працівника за столом.
На моє питання чи можна без СМС - хлопчина відповідає, що треба чекати повідомлення.
Дівчинка мене зупиняє, просить почекати, вводить номер моєї заявки. Кличе ще одного працівника(я з ним зустрічався в попередній раз).
І він пояснює:
“Ваш телефон прийшов, але прийшов на 64Гб, а ви замовляли на 32, а по документам прийшов як 32. Я вам дам номер оператора, ви задзвоните і взнаєте коли ваш телефон буде.”
“Може, можна доплатити і взяти на 64?”
“Ми не можемо так зробити треба дзвонити, щоб оформити.”
Дзвоню.
Після декількох фраз передаю трубку працівникові філії. З розмови між ними взнаю, що вони вже відправили телефон назад.
По закінченню розмови працівник каже, щоб я чекав телефонного дзвінка від операторів – вони вияснять і передзвонять.
20.10. Дзвінка і досі нема. Знайшов магазин в якому цей телефон(новий) на 1000 грн дешевше.
                        розгорнути
                        згорнути 