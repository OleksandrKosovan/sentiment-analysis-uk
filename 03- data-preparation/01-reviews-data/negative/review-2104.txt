Відгук категорично НЕГАТИВНИЙ. 
Майбутні клієнти, зверніть увагу.
Вибрала телефон. Надала перевагу даному магазину, так як на сайті вказано, що замовлення доставляють день в день. 21.03.2017 о 7 годині ранку оформила замовлення на сайті, тієї ж години мені у вайбер прийшла відповідь, замовлення прийнято, очікуйте дзвінка менеджера. Того ж дня, близько 14.00, не дочекавшись дзвінка менеджера, я сама телефоную в службу підтримки клієнтів з питанням, так коли ж я отримаю своє замовлення??? Відповідь: з вами зв’яжуться протягом 30хв. Передзвонили і я чую таку відповідь: ваше замовлення буде доставлене завтра, так як вам телефонували 3 рази, а ви не відповідали. У мене шок, тому що жодного пропущеного дзвінка, чи смс про пропущені на телефоні немає. Після довгих розмов, уточнень, вияснень, мені пропонують знижку і доставку на наступний день до 15,00. А 22.03.17  служба доставки мені повідомляє, що моє замовлення доставлять з 15,00-20.00,  тому, що компанія «цитрус» передасть моє замовлення кур’єрській службі тільки о 15.00. 
В мене виникають питання:
1.Навіщо надавати відкриту інформацію на сайті, що доставка замовлення здійснюється день в день???? Адже це обман, бо замовлений мною товар о 7 годині ранку 21.03.2017 року не був доставлений цього ж дня.
Згідно договору публічної оферти, компанія зобов’язана своєчасно, якісно та в повному обсязі виконувати взяті на себе зобов’язання перед клієнтом, та нести відповідальність, за невиконання, або несвоєчасне виконання своїх зобов’язань. 
2. Мені не телефонував менеджер для узгодження часу доставки, і я маю офіційне підтвердження цьму. Ще один обман з боку сайту. 
3. Чому менеджери надають недостовірну інформацію, запевнюючи  клієнта, що ваше питання вирішено, замовлення отримаєте наступного дня з 9.00-15.00, а насправді знову ж таки обманюють клієнта? Кур’єрська служба повідомила, що моє замовлення буде передано компанією «Цитрус» тільки о 15.00, а доставити вони мені зможуть тільки з 15.00-20.00.
Про те, що такі терміни доставки товару мене не влаштовують, я повідомляла менеджеру «Цитруса»  
4. Чому компанія завчасно не повідомляє клієнта про те, що не може вчасно виконати свої зобов’язання і виконати своєчасну доставку?
Я обов’язково звернусь до Державного комітету України по захисту прав споживачів.
                        розгорнути
                        згорнути 