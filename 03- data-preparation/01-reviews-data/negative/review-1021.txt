Два рази замовляла товар на Розетці, все пройшло без проблем. Активно рекламувала магазин друзям і родичам. Нещодавно моя сестра замовила в Розетці гідробокс. Чекала на замовлення більше тижня, оскільки на відділення забули відправити одну коробку. Далі- більше. Замовила вказаний конвектор. Не виявивши у відділенні зовнішніх пошкоджень, тільки вдома виявила, що він не працює. Світиться тільки мережева лампочка. З горем пополам домовилась із оператором про обмін товару. На прохання перевірити при відправці із складу  справність товару їй було повідомлено, що це неможливо, оскільки - ТАДАМ, буде порушено цілісність коробки. Отримавши друге відправлення у відділенні Нової пошти, вона одразу на місці перевірила конвектор. Він не включався взагалі. Товар відправила назад. Далі цікавіше. Зв"язавшись із оператором (аякже, по платному стаціонарному телефону) вона попросила повернути кошти. Виявляється, не така вже й легка це процедура. Платила за товар вона у відділенні Нової пошти (при отриманні першого конвектора), а для повернення коштів їй потрібно мати банківську картку. Картки у неї не має, домовились, що оператор вишле на мою електронну пошту (електронки у сестри теж немає) бланк заяви на повернення коштів і на мою ж банківську картку буде оформлено повернення коштів. Це було в перших числах січня. Так сталося, що сестра терміново поїхала за кордон, а я щодня перевіряла свою електронку. Звісно, ніякого бланку не було, не кажучи вже й про гроші на картці. У вільному доступі в інтернеті бланку заяви я не знайшла, як і не знайшла електронної скриньки Розетки. Дивно? Навіть дуже. На платні стаціонарні номери дзвонити мене не дуже приваблювало, оскільки, не відомо скільки годин треба чекати з"єднання із оператором. Три рази я писала у службу підтримки через форму на сайті. Повне ігнорування проблеми. Рейтинг Розетки в моїх очах впав і навряд чи колись підніметься. 
                        розгорнути
                        згорнути 