Двічі звертався за покупками в магазин і, напевно, ще буду (Заказ №2018630 от 5 ноября 2012 и Заказ №2018630 от 5 ноября 2012). Дуже довго вибирав собі великий ТВ. Спочатку хотів LCD 46-47", потім вирішив таки плазму, нарешті зупинився на моделі LG 50PM470T. На сайті одразу був запропонований комплект з 3D окулярами LG AG-S250 (зі знижкою на окуляри), одразу замовив ще 2 пари окулярів + настінне кріплення. Замовлення робив вночі на понеділок. Одразу прийшла смска та лист на E-mail, а вранці близько 10 години зателефонувала пані-менеджер, уточнили час доставки. Оскільки живу я в Київській обл. доставка була на п'ятницю, службою доставки самої Розетки. Вартість доставки до будинку 50 грн (А на склад "Нової пошти" - близько 200грн). В п'ятницю, пополудні передзвонив кур'єр, сказав - за годину чекайте доставку і в умовлений час привіз замовлення. Допоміг занести 30кгмовий ящик на другий поверх, за що йому окрема подяка. А от далі, сталась прикра несподіванка. Виявилось, що ці окуляри несумісні з цим телевізором (відгук про ТВ напишу пізніше). Ну, думаю, тепер почнеться возня з поверненням. Подзвонив на гарячу лінію Розетки, порадили звертатись в сервісний центр. В сервісному центрі, на мій подив, ніяких проблем не виникло: після огляду окулярів їх одразу прийняли назад, написав заяву і в касі отримав гроші. Тут же забрав нову покупку - Блюрей плеєр Philips BDP5200/51. Окремо хочеться сказати про видачу товару в київському магазині на Ярославській. Система отримання, завдяки номеркам, реалізована таким чином, що нема ніяких черг і затримок.
Загалом - одні приємні враження. А те, що окуляри не підійшли - сам винен. На сторінці з цими окулярами вказаний перелік сумісних серій ТВ, треба було уважніше дивитись.
                        розгорнути
                        згорнути 