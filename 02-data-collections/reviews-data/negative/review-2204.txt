Дуже незадоволений роботою даного магазину. Замість нового двічі прислали вживаний товар. Проблеми з поверненням грошей за непридатну до використання покупку. Зіпсоване свято, нерви, купа витраченого часу.
14.12.2016 замовив там дитячий годинник-телефон FixiTime 2 рожевого кольору. На подарунок дочці під ялинку. Замовлення прийшло 17.12.2016. 21.12.2016 я обміняв в оператора стару SIM-карту дочки на Micro-SIM і ввечері зміг перевірити годинник. Він виявився ношеним і не приданим до використання – прив’язаним до аканту попереднього власника.  22.12.2016 вранці я звернувся в магазин з проханням замінити його на такий же самий, але новий. В магазині потрібного кольору не було, тому годинник для заміни замовили з іншого міста. Продавець запевнив, що заміна прийде за один-два дні і це 100% буде новий товар. Але вже через півгодини мені прийшло SMS, що замовлення приїде 28 грудня. Я подзвонив на гарячу лінію, і поцікавився чому термін так сильно відрізняється від заявленого. У відповідь почув що це через те, що я прошу саме новий нерозпакований товар і взагалі термін приблизний, може і швидше приїхати.
Заміна приїхала 28.12.2016 ввечері. І знову це кимось повернутий товар. З подертим склом на лицьові панелі, дуже брудним ремінцем і розрядженою в нуль батарею. Я навіть не став його забирати. До Нового року залишалося 3 дні. В нас в місті рожевих FixiTime 2 не було. Доставка інших магазинів вже би не встигла доїхати до свята. Здати годинник – залишити дитину без подарунку. Я вирішив спробувати попросити попереднього власника відв’язати годинник. Хай ношений, аби робив. На щастя на пристрої залишилося кілька старих номерів. Вдалося додзвонитися, домовитися і вже за кілька годин телефоном можна було користуватися.
Прийшов Новий рік. Дочка дуже рада подарунку. А вже через годину реве. В придбаного Фіксітайма нова проблема – глючний сенсор. То не реагує на натиснення, то сам крутить менюшку по кругу навіть коли його не зачіпаєш. Досить намагатися ігнорувати проблеми чи вирішувати їх самому.  01.01.2017 біля обіду я звернувся в магазин з вимогою забрати годинник і повернути гроші. Годинник прийняли, гроші обіцяли повернути на протязі трьох банківських днів. Вчора (04.01.2017) закінчився третій них. Грошей досі нема.
                        розгорнути
                        згорнути 