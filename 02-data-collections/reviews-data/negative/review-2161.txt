Зробив тут замовлення на пилосос, в якості подарунку додають навушники Philips, що є непоганим бонусом. При оформленні замовлення (21.08) в примітках вказав "Прошу відправити товар в запечатаній з заводу упаковці (не розпакований, не вітринний). Дякую." Передзвонили, пообіцяли доставку на 29.08. Ну, думаю, грець з ним не горить, зачекаю. Згодом, 23.08 приходить sms про доставку замовлення. Їду через пів міста в магазин, оглядаю товар. Коробка вже була розпакована, товар явно бувший у використанні (в колбі довге чорне волосся, в середині шлангу добре помітний пил). Дзвоню на гарячу лінію, запитую навіщо я витратив понад дві години на поїздку в магазин? Щоб глянути на товар бувший у використанні і повернутися з пустими руками? Кажуть, що можуть заново переоформити замовлення. Розповідаю як колись з подібної ситуації виходив інший інтернет магазин, зарахувавши 150 гривень на бонусну картку. Обіцяють узгодити це питання та передзвонити. На наступний день передзвонили та повідомили, що можуть в якості компенсації за витрачений час додати до перезамовленого товару в якості подарунку термочашку. Погоджуюсь. І вже 28.08 приходить sms про доставку замовлення до магазину. Знову прямую через пів міста в магазин і мало того, що знову видають розпакований основний товар (можливо той самий екземпляр що був минулого разу, навіть на дні коробки дуже схоже невелике механічне пошкодження, щось однозначно сказати важко), так цього разу вже розпакована і блістерна упаковка подарункових навушників. Це провал. Загалом понад 4 години витраченого на безрезультатні поїздки часу. Дзвоню знову в магазин, викладаю ситуацію що склалася. Кажуть ну можемо заново перевідправити замовлення і додатково зазначити, що упаковки мають бути запечатані. Нагадаю я це зазначав в примітках до замовлення. Вже заради принципу "останнього шансу" погоджуюсь. Обіцяють доставку на 31.08. Оскільки як я зрозумів рядові менеджери та складський персонал абсолютно не несуть відповідальність за якість виконання прямих обов'язків хочу звернути на цей випадок увагу адміністрації магазину. Сподіваюсь цей відгук допоможе нарешті доставити замовлений товар та подарункові товари (як і обіцяно в черговий раз представниками магазину) в запечатаних заводських упаковках. На даний момент, враховуючи витрачений час на безрезультатні поїздки не можу рекомендувати магазин MOYO. Дуже сподіваюсь, що незабаром враження від роботи магазину зміняться на позитивні.
                        розгорнути
                        згорнути 