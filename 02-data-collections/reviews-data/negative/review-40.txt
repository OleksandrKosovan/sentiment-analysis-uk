Почала в мене відключатись відеокарта Asus Strix RX470 OC 4GB, просто в процесі гри вивалюється чорний екран, no signal, звук іде, комп працює, а картинки немає. Ну думаю в чому проблема, гарантія ще є, відправлю. За днів десять отримую дзвінок з розетки, сервісний центр сказав що все нормально. Прислали назад, бачу пломби немає від виробника, відеокарта в термопасті - ну думаю може поміняли термопасту і все добре стало. Але ні - так само відключається.
Знову дзвоню, знову відправляю в сервіс, знову отримую "не справність не проявляється в умовах сервісного центру". Пишу в техпідтримку ASUS, бідкаюсь що сервіс чи то навмисно нічого не робить, чи просто некомпетентний, вислуховую безліч порад, провожу маніпуляції (безпідставні до речі, але нехай) і отримую відповідь в результаті "прошу вас повторно передати карту в сервіс". Вже починаю шукати причину сам. Виявляється англомовні форуми Asus і AMD community просто завалені схожими проблемами про браковані відеокарти Asus Strix (і не тільки RX 470). Бо охолодження в них слабке, на заводі розігнані сильніше за інші (хіба Sapphire так само гнав їх, але в них все нормально працює) і от тому вони і відключаються, але якщо знизити розгін (заводський!), знизити power limit (щоб менше грілися фази живлення графічного процесора) і накрутити вентилятори сильніше (які і так гудять як маленький літачок) — от тоді й буде робити добре (але це не точно)! Але хіба це не схоже на істотний недолік товару? Ну типу ти купив саме таку відеокарту, щоб отримати якісь пару додаткових fps, але з ними відключається відеокарта, а щоб не відключалась то знизь її частоти, щоб було як у всіх інших (які до речі дешевше продавались), або ще вентиляторів накинь на відеокарту.
Відправляю відеокарту з цією проблемою вже третій раз, але перед тим знімаю на відео проблему і накидую в заявку лінків про типовість проблеми/масовий брак цих відеокарт. Знову проходить 10-11 днів, отримую назад відеокарту і маю акт з написом "електромеханічний ремонт", ну нарешті думаю. Пройшло більше двох місяців, але ж (як мені здавалося) відремонтували! А я вже навіть в ноутбук 16 гіг оперативної пам'яті поставив, бо працювати то треба, а комп простоює по два тижні поки відеокарта катається в сервіс і назад. На вихідних вирішив поганяти у варкрафт, хоч годинку і знову виліт у чорний екран, перезавантажуюсь і через 5 хвилин знову виліт.
Дзвоню в розетку, питаю як це мені повернути відеокарту якщо вона не працює нормально, у сервіс я вже тричі звертався, а там або нічого не роблять, або навіть якщо роблять то це ніяк не допомагає? "Відправляйте в сервіс до нас, треба дивитися" - "То я ж кажу відправляв вже з початку грудня, три рази відправляв, сервіс або нічого не робить, або робить те що не вирішує проблеми, відеокарта катається по два тижні і нічого, хотілося б вирішити питання вже." - "Відправляйте в сервісний відділ і ми подивимось". Я то відправлю, але чи щось зміниться? Як після такого ставлення до клієнта комусь рекомендувати цей магазин? Це так Розетка тільки “працює” чи це всі магазини в Україні до клієнтів ставляться? Заніс грощі і іди звідси, яка гарантія.
                        розгорнути
                        згорнути 