Я є постійним покупцем «Розетки» та замовляю різноманітні товари саме з їх сайту. На даний момент знаходжусь на етапі ремонту в новій квартирі та НА 38МУ ТИЖНІ ВАГІТНОСТІ! Так як часу обмаль замовила пральну машину саме зараз (номер замовлення 603583919). Доставку обіцяли на суботу 1го жовтня з 11 до 15 години. Я приїхала і очікувала замовлення. Так як знаходжусь в стадії ремонту, то банально ПРИСІСТИ НЕ БУЛО КУДИ. Прочекала 5 годин і дзвінка недочекалась. Подзвонила сама, де мені відповіли в концентрі «Розетки», що зараз зі мною зв’яжеться кур’єр. Через 20 хвилин мені телефонує дівчина і говорить, що у них стався ТЕХНІЧНИЙ ЗБІЙ у базі і ДОСТАВКА цього дня НЕМОЖЛИВА, мені подзвонять і скажуть на коли перенесена. На мої запитання, чому мене ніхто не попередив, адже про збій в базі не могли не знати, нічого мені відповісти не змогли. 
Того ж вечора мені подзвонила представник «Розетки» і перенесла доставку пральної машини на понеділок 3го жовтня з 11 до 15 години. На прохання звузити час доставки через те, що мені важко знаходитись серед голих стін на пізньому терміні вагітності мені відповіли, що я не одна така і час доставки ніхто не може запланувати. 
 Понеділок, 3 жовтня. ІСТОРІЯ ПОВТОРЮЄТЬСЯ. Прочекавши увесь день, дзвоню в концентр, де також отримую відповідь, що товар у кур’єра і він зараз мені зателефонує. Через 15-20 хвилин знову дзвонить дівчина і говорить, що з технічних причин сьогодні доставка неможлива, можуть доставити завтра. На мої запитання, чому мене не могли попередити раніше і це не вперше, суха відповідь, що робити з замовленням. Від замовлення я відмовилась. Не хочу провести ще тиждень в очікуванні.
Це вже не вперше вони плутають. Минулого разу я замовляла пустушки, мені привезли блакитні замість жовтих. Я не зреагувала, бо вважала, що дрібні непорозуміння можуть траплятися, такі як це чи запізнення кур’єра. Але цього разу це просто НЕПОВАГА до клієнта, який витрачає солідну суму на покупки саме у їхньому магазині. І замість того, щоб налагодити ситуацію, персонал відповідає, що «я не одна така, всі чекають» і не хочуть шукати ЖОДНИХ КОМПРОМІСІВ (навіть найдрібніших з їхнього боку про звуження вікна доставки) чи виправляти свої помилки. Після повторення ситуації вони просто спокійно повідомляють, що у них технічні труднощі і нічого з цим зробити не можна. Вони не просто не турбуються про клієнта і НЕ ЗАЦІКАВЛЕНІ В ЗБЕРЕЖЕННІ КЛІЄНТА, а ще й дозволяють собі таке ПОВОДЖЕННЯ. Виникає запитання, невже вони одні трудяться на поприщі інтернет-продажів і немає альтернатив?! А альтернативи є! І дешевші, і з приємнішим сервісом. Конкуренція зараз велика…
                        розгорнути
                        згорнути 