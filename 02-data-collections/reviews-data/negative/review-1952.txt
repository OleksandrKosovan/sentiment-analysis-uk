В кінці березня вирішив додати пам'яті своєму компу, для чого замовив в Розетці планку оперативки. Отримав її нормально, але, на жаль, вона виявилася не сумісною з моєю материнкою. Відправив планку назад з проханням замінити її на іншу. Через кілька днів мені надійшло повідомлення, що товар отримано і зі мною скоро зв'яжуться. Дзвінка з їхнього сервісного центру я чекав більше двох тижнів, та так і не дочекався, подзвонив сам. Мені повідомили що планка цілком справна, але з обміном виникли ускладнення через те, що вона була запакована у блістер, який я, ясна річ, розрізав, коли розпаковував. Тепер рішення з приводу обміну має прийняти їхній менеджер, і мені начебто скоро передзвонять. Минуло ще два тижні, але мені так ніхто й не подзвонив, а я остаточно переконався у тому, що ніякого обміну не буде, але вони чомусь не можуть відмовити мені про це прямо, і просто затягують час. Мабуть чекають поки мені набридне і я сам заберу свою злощасну оперативку. Не маючи іншого вибору я так і зробив.
Ну й тепер висновок, який я зробив з цієї історії: на усю цю тяганину я витратив багато часу, а час - це, як відомо, гроші. Ото ж мені було б набагато простіше й дешевше купити таку планку у комп'ютерному магазинчику за рогом, загорнуту у звичайний аркуш паперу А4, навіть якщо цінник на ній був би на сто гривень більший.
                        розгорнути
                        згорнути 