Ось знайшов час написати відгук про дану компанію. Близько 10міс тому замовив у них материнську плату. Ціна співпадала із заявленою, видача товару пройшла без проблем... але.
Після збору ПК і його ввімкнення посунув системний блок вглиб столу під яким він стоїть і.. комп'ютер перезавантажився. Я не звернув уваги - подумав може один раз таке трапилось і все, проте такі перезавантаження траплялись після кожного пересування блоку, мало того з часом ПК почав перезавантажуватись сам без будь якої на те причини. Перечитавши блоги почав виясняти причину: замінив батарейку (таблетку), зняв відеокарту, по черзі виймав ОП, проте проблема не зникала, перезавантаження відбувались іноді відразу після ввімкнення. Помітив, що якщо злегка натиснути на плату в зоні виходів під відеокарту то вона в цей момент починає перезавантажуватись.
З цією проблемою звернувся в службу підтримки постачальника, оскільки представництва Gigabyte в Україні немає. Там порадили звернутись в один із пунктів продажу. Повіз МП в магазин на Петрівці, там його прийняли і повідомили, що протягом 14 днів плату перевірять і дадуть звіт: якщо проблема є, то її полагодять або замінять, якщо ж немає, то віддадуть товар мені назад.
Пройшов місяць на мої дзвінки повідомляли, що плата ще не продіагностована - чекайте. На 31 день після мого дзвінка мені дівчина-оператор повідомила, що якщо протягом 30-ти днів не дали відповідь, то магазин компенсує мені даний товар, або замінить на новий -такий же. Сідаю в авто і їду в магазин на Петрівку, поки тягнусь в заторі мені телефонують з магазину і кажуть, що моя плата вже у них і я можу її забрати, це через годину після попередньої розмови з оператором!!!!! В магазині, звісно, мені повідомили, що ніякої проблеми немає. Можливо я б і погодився з цим але насторожує той факт, що плату привезли саме тоді, коли стало необхідністю повертати кошти за неї.
Вцілому, якщо хочете якісну післяпродажну підтримку то вам не сюди.
                        розгорнути
                        згорнути 