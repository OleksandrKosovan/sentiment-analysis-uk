Купувати в Цитрусі - одне задоволення! Швидко, ввічливо. Чого не скажеш про сервіс. 
Вам відоме відчуття, коли людина зацікавлена у вирішенні вашої проблеми? Так от, саме таке відчуття я отримав, коли задавав запитання в одному з Одеських магазинів, обираючи собі наступний телефон (HTC One 7 вже попросився на пенсію). Хлопці професійно і доступно розхвалили новинку Meizu MX5. Не вагаючись, придбав. Давно виникла необхідність взяти телефон на 2 SIM-карти. І навіть був неймовірно задоволений новим телефоном перші дні користування. Камера - на висоті, швидкодія - неймовірна, батарея - вище всяких похвал. 
Але з часом почалися проблеми із відкриванням карточок контактів. Вони або відкривались із затримкою в 30-40 секунд (при цьому екран змінювався із світлого на чорний по кілька разів), або взагалі зникали із телефонної книги. Прийшов із цією проблемою в Цитрус на Хрещатику. Хлопці розповіли, що таке трапляється і в старіших моделях - MX4, і треба спробувати "перепрошити". Після проведених маніпуляцій телефон знов запрацював як новий. Але не довго. Через два дні знов у тому ж магазині перепрошивав. Той самий інженер Максим проявив зацікавленість у вирішенні моєї проблеми. Результат незмінний. Телефонна книга не працює. Точніше, працює неадекватно - із затримкою в 30...40 секунд. + почала швидко сідати батарея. Мабуть, причина в тому, що процесор "тужився" над телефонною книгою і тому після повної зарядки в 09.00 ранку до 12.00 залишалось близько 40%. Це при тому що в перші дні користування телефоном я не міг посадити його більше 40% навіть до 21.00. Порадили йти здавати в сервісний центр, що в м-ні Цитрус біля ст.м. Олімпійська. Пообіцяли, що так як ця проблема всім відома і вирішення її поки що немає, то телефон або замінять, або повернуть кошти. Але потрібно отримати заключення сервісного центру про "неремонтопридатність". Часу займе "аж 30 хвилин". Йшов в той сервісний центр із настроєм, що зараз отримаю такий же тільки новий (хотів саме цей телефон, бо у друзів працює без проблем - це лише мені не пощастило). І тут отримав холодний душ. Пам'ятаєте про відчуття, яке нам дарує консультант магазину, коли бігає навколо Вас і легко відповідає на всі запитання - тобто, має бажання Вам допомогти у вирішенні проблеми, чи поставленої задачі? Так от, Ірина (працівник, яка приймала телефон у сервіс) стала повною протилежністю - абсолютна відсутність бажання вирішити проблему клієнта. Все сухо, черство: "приймемо згідно законодавства...будете чекати три дні згідно законодавства, поки ми його протестуємо...звичайно, запчастин для ремонту у нас немає, бо телефон тільки вийшов у продаж, але ми маємо право "ремонтувати" 14 днів і все це згідно законодавства". Ок. Прийнято. Процедура, значить - процедура. Дочекався 26 вересня і прийшов за результатом, бо додзвонитись неможливо. Днем раніше протягом 40 хвилин (40, Карл!!!) набирав по черзі два номера, вказаних в декларації. 044 - постійно зайнято, 063 - залиште повідомлення. Довелося їхати. Так от, видає мені та сама Ірина телефон з такими словами: "з телефоном проблеми немає - це Ви її створили. Ви підтягнули контакти із облікового запису GMAIL, а там у вас віруси, саме тому телефон відмовився з ними працювати. От коли Ви запишете всі контакти вручну - все буде ок". ВІРУСИ на GMAIL? - це щось нове. І це при тому, що у мене в руках старенький HTC, у якого контакти також підтягнуті із того ж облікового запису. А ще ця фраза "запишете контакти вручну"... 1,5 тис. контактів вручну!? На моє прохання написати все, що вона щойно сказала, в офіційному заключені із підписом і печаттю вона спочатку відмовила, але під тиском вагітної жінки, яка стояла в черзі за мною, таки написала. Але вже без "вірусів". Написано просто: "заявлена проблема підтверджена. Зробили заміну ПО". 
Працівники залу також чули про "віруси на GMAIL". Сміялися всі разом. Порадили  мені або чекати оновлення , або вимагати наступного заключення. Якщо за три рази прибрати проблему не вдасться, то по законодавству мають або повернути кошти, або замінити на новий телефон. Чекати довго не довелося. Не встиг я доїхати додому як проблема із контактами телефонної книги повторилась - тепер телефон швидко і легко знаходив та відкривав картки контактів, але навідріз відмовлявся їм дзвонити. Подзвонити я міг тільки набравши номер абонента цифрами вручну, але аж ніяк не із картки контакту. В цей же день повернув телефон на повторний сервіс. І якщо спочатку я бажав замінити телефон на новий, то тепер бажаю просто забрати гроші і придбати собі Sony Z3+. Але вже не в Цитрусі. І причина тому - "вірус на GMAIL" - приймальник служби сервісу Ірина. Вкрай неприємна поведінка. Немає відчуття, що сервісна служба зацікавлена вирішити проблему клієнта.
                        розгорнути
                        згорнути 