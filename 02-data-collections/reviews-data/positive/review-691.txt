Замовляв через Hotline Checkout (як раз тому і замовляв у цьому магазині, що можна так розрахуватися + є представництво у Сумах).
Хотілося доставку під під'їзд, в ідеалі у квартиру, але був тільки вибір між самовивозом із магазину і доставкою на склад нової пошти. Обрав самовивіз, але із думкою про своє бажання про доставку. Зателефонував представник уточнити деталі. Ось тут і почалися мої проблеми, але на той момент я не знав про це. Зайшла мова про доставку. Спитав чи можна під під'їзд, а краще у квартиру. Сказали можна. До під'їзду 250 грн + підйом на поверх з ЛІФТОМ ~100 грн. Загалом 350 грн. Мене це влаштувало. На наступний день прийшов ТТН з MOYO (ніхто не оголошував мені повну точну вартість доставки і чи згодний я на це взагалі). Це ТТН Нової Пошти тому одразу додав його собі у додаток. Але чомусь деталей про доставку не було цілий день. Тільки показало що воно є і доставку з Києва у Суми. Наступного дня рано вранці вирішив черговий раз перевірити чи з'явилися деталі доставки. І дивлюся що доставка мені обійдеться 1040 грн !!!!!!!
Одразу телефоную до MOYO. Представник говорить що це якась помилка на стороні Нової Пошти. Ну добре. Передзвонюю на Нову Пошту, там говорять що порахували так: 440 грн доставка під під'їзд + 600 грн підйом у квартиру. Питаю чому так кхм... багато? Виявилося, що відправник сказав що ліфт не працює, тому підйом на 10й поверх коштує 60 грн * 10 поверхів = 600 грн. Я був вражений. Говорю що це помилка і ліфт працює і питаю скільки буде у даному випадку ціна. Сказали, що 560 грн (440 + 60 * 2). Окей, але я вирішив відмовитися, тому що розраховував на 350грн. Потім весь день вирішував питання із доставкою... реально дуже заморочили голову.... особливо коли виявилося, що Нова Пошта не була ОДРАЗУ поставлена у курс справ із доставкою з боку MOYO. Протягом дня MOYO запропонували мені оплатити доставку частково у розмірі 300грн. На що я погодився. В решті решт, о 3:45 вечора зателефонував кур'єр Нової пошти і запропонував доставку, тому що вона вже була оплачена. О 4:30 вечора пральна машина вже стояла у мене у квартирі. За що дуже вдячний і MOYO і Новій Пошті. Враховуючи, що закінчилося все нормально і так як я розраховував по грошам, я можу рекомендувати даний магазин. Але дуже прошу MOYO, повідомляйте точну ціну доставки перед відправленням. Було дуже неприємно побачити ціну втричі вищу (при чому це 1/9 від ціни замовлення), ніж я планував. Людина поставлена перед фактом - зла людина. І дуже дякую Hotline, що ви існуєте і можна писати відгук про магазини.
                        розгорнути
                        згорнути 